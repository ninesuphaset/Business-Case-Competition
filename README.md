# Business-Case-Competition

Executive Summary
- ปัจจุบัน GrabFood ครองส่วนแบ่งตลาด 46% ในธุรกิจ Food Delivery ของไทย (2024) ซึ่งใกล้เคียงกับคู่แข่งหลัก LINE MAN (40%) แต่ยังไม่ถึงเป้าหมาย 50% การเติบโตที่ยั่งยืนต้องมาจากการขยายฐานผู้ใช้ โดยเฉพาะกลุ่ม Gen Z (อายุ 16–24 ปี) ที่มีสัดส่วนผู้ใช้งานตลาดรวมกว่า 20% แต่กลับมีสัดส่วนผู้ใช้ GrabFood เพียง <10% ของ MTU ทั้งหมด
สิ่งนี้สะท้อนว่า กลยุทธ์ปัจจุบันยังไม่ตอบโจทย์พฤติกรรมและไลฟ์สไตล์ของ Gen Z ซึ่งเป็นกลุ่มผู้บริโภคที่เติบโตมากับดิจิทัล รักการเข้าสังคม ให้ความสำคัญกับความคุ้มค่า และชอบแชร์ประสบการณ์บนโซเชียลมีเดีย

Project Objective
- เพิ่ม Engagement ของผู้ใช้งาน Gen Z ให้เติบโตจาก <10% ให้ได้อย่างน้อย 15%
- ผลักดันส่วนแบ่งตลาด GrabFood สู่ 50% ภายในปี 2025
- สร้างกลยุทธ์ที่ยั่งยืน ผ่านประสบการณ์การใช้งานที่สอดคล้องกับพฤติกรรม Gen Z ทั้งในแง่การสั่งอาหารแบบกลุ่ม ความคุ้มค่า และการแชร์บนโซเชียล

Key Strategies
- Grab My Grade – แคมเปญสั่งอาหารช่วงสอบ เน้นการสั่งแบบกลุ่ม “ติวเป็นทีม กินเป็นแก๊งค์” พร้อมส่วนลดพิเศษ
- Grab Z-phere – ฟีเจอร์ใหม่ที่เปลี่ยน GrabFood ให้เป็น Social Platform สำหรับ Gen Z ที่แชร์มื้ออาหารกับเพื่อน สนุกกับการจัดอันดับ/สร้างโมเมนต์ และเสริมสร้างความภักดีต่อแบรนด์

Impact
- เพิ่มฐานผู้ใช้ Gen Z และป้องกันการสูญเสียลูกค้าไปยัง LINE MAN
- สร้าง Brand Loyalty ระยะยาวในกลุ่มผู้ใช้ที่มีศักยภาพเติบโตสูง
- ทำให้ GrabFood ไม่ใช่แค่ Food Delivery แต่เป็น ส่วนหนึ่งของไลฟ์สไตล์ Gen Z
